Ntsio iin kii iin yakui ntivixi, yiiyuku koo sa'mi. Sara ntakaninia nixisava'i sa'mi. Ntantuki yu'a sara nikitsaikikui. Kiku xeen kiku nchu'i ñantu'iyuku ka.
Nikitsaa iin tsoko sara nikachia saan:¿Nchii sa'u, mpaa luu?-Kiku sa'ma nikachi yakui ka.-Sara nikachi tsoko ka:
-Kua'a sa'mu, nakiku nachincheeyo. Natsinu sa'mu ra nako'on viko.

Sara nchinchee tsoko ka yakui ka.Kiku kueyi vari yakui ka ra koo sa'mi.Cha nikitsaa tsoko ka kikui tiku naninchu'a. Sara nikachi yakui ka:Kue va'a kiku ku. Kini xeen na'asa'ma sa'u.Ntakinchai sa'mi kiku mii tikukuachi. Sara ntsinu sa'mi nikuu yakuaxeen ña. Sara nikachi tsoko ka:Nako'on viko.Ma ku'un yu, vari kini xeen kaasa'ma. Nchaa ntakacha ña nikachiyakui ka.Kue sa'a ni, nako'on nikachia.

Niki'in kueyi ichi kua'in. Nikitsaakuun ta savi. Sara ntuvii sa'mi sarakuachi.Ta ntsai viko ka, nikitsaa kueyi tsainkueyi yaa, ntsi'i kueyi ra ntsinia. Sara manikuni ka tsoko ka ntanchikui tsi yakui ka.Vatsi ntitsi mitu'un yakui ka. Nikitsaikava ka niya'a tsa'i, nikavi niketi manchaini yuu. Sara ntakoo tuki tsiki tsiki kua'annui.Ntatsai vi'i kisi si ña vitsi. Sarantasta'in ñu'i takua kutunia. Nikuyachianuu ituu tsio ña ra niki'vi yaa sa'mi.Tsa'a ña ntiñu'u kui yee vichi.