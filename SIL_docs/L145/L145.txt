Tutu ña sna'a nixi skua'a ñayivi
Kue ñuu inkaa chi Ninu
Yee utsi uni ñuu nuu Ñu'u chi Ninu. Ika ka'anna siin siin sa'an tono sa'an xchila, portugués,francés, quechua tsi inka ka kue sa'an.Yee iin yucha ka'nu nchu'a ka nuu nii Ñu'uNchai nania "Amazonas".
Kue ñuu inkaa chi Kuchi
Kunchee ña Canadá tsi Estados Unidosinkaa kui chi kuchi. Cha Nko'yo inkai chininu ñuu Estados Unidos.Yee uxiko utsi kue estado nuu EstadosUnidos. Ika kua'a nchu'a na ñoo ntee tsi kuese'e na. Kua'an na ntuku na xu'un takua nakoo va'a kuena. Cha kua'an na ntisaan so kueñuu Estados Unidos ka yee kuena.
Ñu'u Ntua
Nuu Ñu'u Ncha'i kantu'u nuu Ñuu Ntua ita'intsi sava ka kue Ñuu na'nu tsio tsinu nikanchii.Ita'in tsi Ñuu nani Chiapas tsi Veracruz. Nuuinkaa tsio keta nikanchii kantu'u Ñu'u ita'an tukutsi ñuu nania Yucha Ncho'o. Ichi ninu inkaa"mar" nani "Océano Pacífico". Ño'o kuu ntikumitsio kue ña ita'an tsi ñuu Ntua.
Ñu'u Nko'yo
Cha yee oko utsi iin ñuu ka'nu nania "estado"nuu Nko'yo. Cha yee tuku utsi uni ñu'u kuachima'i chikuii yachi Baja California
Hemisferio Kua'a
Inkaa kumi continente tsi Hemisferio Kua'a.Cha kue ño'o kuu Europa, África, Asia tsiOceanía. Kuna'u ña iin continente kui iin ñu'uka'nu.Kava Ñu'u Ncha'i
Ñu'u Ñcha'i ka kai tono iin tikuaa.Saan so kavi nuu ña'a tee ntui ra koi yee,cha nania "eje". Na'i tono iin yutu ntaa.Cha nuu ntsinu iin tsio iin "eje" nania"Polo chi Kuchi", sara nuu tsinu inka tsioinka eje nania "Polo chi Ninu".
Ntikumi tsio
Ño'o kuu iin ña'a luu ña sna'a ntikumi tsiotono chi Kuchi, chi Ninu, chi Kua'a tsi chi Sachi.Vichi, ¿nchii tsio sna'i nuu ko? Kunchee nixina'a ntikumi tsio nuu inka nta'a tutu.
Hemisferio Sachi
Inkaa iin "continente" nani América nuuHemisferio Sachi. Cha continente yo savi inkaachi kuchi tsi ninu.Koo kue nivi yee continente Antártida vari yeekua'a xeen yu'a cha vitsi xeen.
Ñu'u Ncha'i ka
Yee ñu'u tsi chikuii nuu Ñu'u Ncha'i. Yeekua'a ka chikuii cha xoo ka ñu'u. Yee ñu'u luuka nania "islas", cha inkai ma'i chikuii. Chañu'u ka'nu ka nania "continente". Yee iñu"continente" nania: África, América, Antártida,Asia, Europa tsi Oceanía .
Nixi na'a ntikumi tsio
Su'a na'a ntikumi tsio tono chi Kuchi,chi Ninu, chi Kua'a tsi chi Sachi.Nikanchii ka tsinui tsio kua'a.Kunchee ñasuii luu ka ña inkai ma'intikumi tsio. Tsio tsito nuu ñasuii yo'onania chi kuchi, cha chi Ninu inkaa satatsi. Cha nche'e ko tuku ña chi Kua'ainkaa nikanchii, ra chi Sachi inkaanta'a tsi.
Ña tsa'ncha ma'i sava ntaa Ñu'u Ncha'iña chi kuchi tsi ninu
Ntuku'un inu ña Ñu'u Ncha'i ka kui tono iintikuaa. "Ecuador" kuu ña tsa'ncha sava ntaa Ñu'uNcha'i chi Kuchi tsi chi Ninu. Cha kacho ña'antui ra koi yee. Sava ntaa chi Kuchi nania"Hemisferio Kuchi", cha sava ntaa chi Ninu nania"Hemisferio Ninu".
¿Chanu va'a yee ntuu tsi tsikuaa?
Tsa tsino ña Ñu'u Ncha'i yo'o kui tono iintikuaa. Tsio kani nikanchii kui ntuu, cha tsiosa'vi nikanchii kui tsikuaa.
Ñu'u Ncha'i ka tsiko nui
Cha su'a kuu ña kaa Ñu'u Ncha'i nuu tsiko nuinikanchii. Cha tsiko nui iin kuia.
Hemisferios chi Kuchi cha chi Ninu
Kunchee ña "Polo" tsi "Hemisferio" siin siinkui. "Polo" kunia kachia nuu tsinu iin eje (ka'vinta'a tutu 5). Cha "Hemisferio" kunia kachiasava Ñu'u Ncha'i (ka'vi tuku nta'a tutu 8).
Ña tsa'ncha ma'i sava ntaa Ñu'u Ncha'itsio kua'a tsi tsio sachi
Ña tsan'cha ma'i sava ntaa Ñu'u Ncha'i tsiokua'a tsi tsio sachi nania "Meridiano". Cha kachoña'a ntui ra koi. Kitsai chi kuchi cha tsai manchachi ninu. Tsio kua'a nani "Hemisferio Kua'a", chatsio sachi nani "Hemisferio Sachi".
Hemisferios Kua'a tsi Sachi
Su'a na'a ntintuu kue tsio; tsio kua'a tsi tsiosachi. Kunchee ko ña yee uvi tsio. Inkaa ñu'u ñaAmérica tsio sachi (Hemisferio sachi). Cha ñu'uÁfrica tsi Ñu'u Europa inkai tsio kua'a(Hemisferio kua'a).