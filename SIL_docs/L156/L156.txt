Iin kii ra ntsio iin ntintsitsa kaka xeen nuu iin laguna. Ntisaan so kii yee kuaka ña vari kunia ku'in kaka nui ra kue kuu kaka tsai.
Iin kii ra nikii yu'u laguna ñantu'i nchatui ya'a iin tikaka ra kaki ñamani ña nakuisi ña, sara ku'in kaka nui.
Sara ta ntane'e nui ra ntsinia iin tikaka ra nikuacha xiin ra nikani su'a¡Amigu, na'a yo'o!Sara ntsini so'o tikaka ka ra nui ra nikachia¿Nchii kunu?
Ra ntintsitsa ka kuacha xiin ra nikachia su'aSa'u ñamani, kuisa yu nako'on kaka noo vari kuni ta yu ku'un yu ra kue kuu kaka tsaa.Cha nikachi tikaka kaA'an, nkunchee kuisa yo vari vee nchu'u. Nku'un yu tsiun nikachia ra ntavi.Sara ntintsitsa ka ntutsi xeen inia ra nikitsai tsakui ñantu'i yu'u chikuii.
Sara nikitsaa uvi lochi ichi koyi ra ntsinia ña tsaku ntintsitsa ka, ra ntsa'an kui nintaka tu'in ra nikachia¿Chanu va'a tsaku ku?Ra ntintsitsa ka nikachiaTsaku vari tikaka ka ma nikunia kuisi yu ku'un yu cha kuni ta yu kaka nuu tsian.
Cha nikachi lochi kaTatu kunu ku'un ra nako'on, cha ma kuaku vari tutsi ini yu sa'u.Ra ntintsitsa ka nikuacha xiin sara nikachia¡Tatsavi kueni! Kuni ta yu ku'un yu. Vichi ra kunkuni yu nixi xoo kaa ñuu yo'o tsi xoo ka sata yuku ka.
Ra ntuku kue lochi ka iin numa yutu ra nikachia tsi ntintsitsa kaYo'o tiun tuun che'e so cha ma ka'un vari yau.Sara ntava kue lochi.Ra kua'an kueyi sava ichi sara ntakita'in tsi tikaka ka ra nikachi tikaka ka tsi kue lochi ka¿Chanu va'a nchisu ño'o ra vee nchu'i?
Ra ntsini so'o ntintsitsa ka ra nikachia¡Vari kue vixi kui tono meuuuu ...!Ñaka ka'in sara nikana kavi mancha nuu ñu'u.