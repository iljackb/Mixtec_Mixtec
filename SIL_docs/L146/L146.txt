Iin kii ntsio iin ñasuii luu. Saan so ta'an ta inia ka'nia saa. Ta ntsinia iin saa ra ntanai ti kua'in saan ni.Sara iin kii ra ntsinia iin saa luu vii ta tumi ti, ra ntantuki uli ña ra nikitsai ki'nia ti.
Sara saa luu ka ntava ti, ntsikuntu'u ti nta'a iin yutu ra ntsa'an tuku ñasuii luu ka, niki'ni tuki ti ra niyu'u saa luu ka.
Sara ntava ti saan ni mancha yuku sara ntanaa tuku ñasuii luu ka saan ni.
Sara kunkuaa ra saa luu ka ntava ti kua'an ti.Sara ñasuii luu ka nikintoi ika ñantu'i nta'ia vari nikuaa.
Sara ta ntuu kii xchaan nta'i iin ñasuii luu ka ñantu'i.Sara iin chaa ntuku tutu ntsini so'o ra ña nta'ia ra ntsa'an ra ntsanche'e ra nuu ñantu'i.
Sara nikachi ra ¿Nchii sa'u ña nta'iu? Sara nikachi ñasuii luu ka Nta'i yu vari niyu'u ta yu. Sara nikachi ñachaa kaMa nta'iu, ra michu'mi naka'ncha yu tutu, ra nano'o, naku'un yu kuntasya'a yo ve'u, ra miki ka kaku ka'nu saa.
Sara ñasuii luu ka niyu'u xiin ra miki ka nitsa'in ka'nia saa.
Este cuento relata cómo a un niño se le quitaron las ganas de matar pájaros.