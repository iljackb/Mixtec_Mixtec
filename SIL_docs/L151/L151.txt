Kuena yee kue ñuu yoko cha nuu yeechikuii sachuun kuena tata na'a.Saani tsaki kuena kue kulantru, aju,zanahoria, ntua ña'mi, tikumi, lechuga,ntua kua'a, lima, tikuaa, tinana, tinana soo tsimi'ncha.Saani tsa'nu tuku kue yuku ña tsatsi na tonoyua, minu, yua tayoo, yua tikumi tsi mastansia.Yoo ichi kuu febrerumancha avri. Kuekuun savi cha tsika tatachi, cha yoko nchu'a so.Kitsaa na sachuun na su'a:Chi'i na chikuii nuu ñu'u sara nchatu na kuaatsa'un kii.Kivi stiki ntata'vi ti ñu'u sara ntasa'a na uvi yata.Tsani na tsichi tsi stiki a tsani na ta merka.Chi'i na tata a skana na ntiki kulantru a inkà ntikikue yuku ña tsatsi na.Tsoso na a chi'i na chikuii.Ntachi'i na kuai nuu ma nita'via sara tsoso tuku na.Tu'un na ku'u, chika na tata ra tava na yata iin sarantane'e na itu.Chi'i na chikuii mancha tsikuin na tanikitsaa savi.Cha yoo ichi kuena chi'i tata savikitsaa na tsa'ncha na tsi ntasatutu nantayo'o cha ntasava'a na ñu'u takua chi'ina itu sara kua marsu a avri ra nikitsaa nantata'vi na ñu'u sara tsani na tsichi tsi stikitakua chi'i na tata.
Kua'a nchu'a kue nivi chi'i na tata savi,tu'un na ku'u sara chika na tata tsa'a itu.Saani kua'a tuku na skana ntuchi ncha'i tsintuchi kuitsi.Kuena yee ñuu yoko tsaki na tintixi,nchika, ntoo, tinana tsi ntixi.Savi Yoo savi kuu mayomancha septiembre.Kue yoo yo'o kuunnchu'a savi. Vii nchu'atsa'nu kue icha, saanitsa'nu tuku kue ku'u.Yoo savi ra yee nchu'a kue kui'i tsi kueyuku ña tsatsi na.Saani tsa'nu tuku kue yuku ña tsatsi natono yua tayoo, ntua isu, ntua taya'a tsitikua ñu'u.Kuena yee ñuu vitsi xiko na nche'e,nche'e nkutsi, makuxi, nchichi, mi'ncha,naña, tintuyu, ntua ña'mi tsi ña'mi.Kue nivi skee na itu. Katsi na nii sarachika va'a na ña.Kani na ntuchi, satutu na ntayo'o katsi kuelurru, stiki, kiti tsi ntikachi.Yoo vitsi Yoo vitsi kuuoctubre mancha enero.Kue kuun savi. Vitsintisaan so xchaan na'a.Yee kii kuun yu'a.Nuu yee chikuii tsaki na aju, tikumi,kulantru, lechuga tsi lenteja. Saani tukusatutu na iki tsi tintuyu.En este pequeño libro se describen las épocasprincipales del año y el trabajo que se hace en elcampo durante cada época. También se mencionanlas frutas, verduras y hierbas que se cosechan encada época.