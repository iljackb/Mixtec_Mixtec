Ta saan iin talinu yu kumi ra uvi yavi yuku sara ntisaan so ixchaan na'a tsa'an ra ntaki'in ra ntuxi.Iin kii ntsaa ra koo ka ntuxi inkaa nuu yavi sara nika'an ra: "Tinchii nivi skuina ntuxi ko", nika'an ra.Inka tuku kii ntsaa ra sara tsa nti'i tuku ntuxi nuu yavi.Sara ntsa'an ra niki'in ra ntixi nchikaa ra nuu yavi sara kuanu'u ra.Ta ntsaa ra kii xchaan sara ntane'e ra uvi tsoko tsini ti ñantu'u ti tsa'a yavi ra. Sara ntsini ra ña tsoko ka kuu ña tsi'i ntuxi, suu nivi kui skuina.Sara nine'e ra ntintuu tsoko ka cha ntsani kuii ra ña, vari ma nikuu sketa ti vari tsini xeen ti.Tsio saan ntsani ra uvi tsoko.