Iin kii ra iin lakuku kunia tanta'i tsi iin ncho'o, cha koo xu'in sa'i viko.Sara ntakani inia nixi kusa'i cha nikitsai tsakui ñantu'i.
Sara nikitsaa kue saa yuku luu ka, sara nintaka tu'un kueti ña.Nchii ntu'u ña tsaku?Sara nikachia saan.Tsaku vari kuni ta yu tanta'a, cha koo xu'un.Sara nikachi kue saa luu ka saan.Ma kuaku ku ra nti'i so kue nachinchee kue yo, sara tanta'u takua koo va'u.Sara nikachia saan.Saan ni va'a ni. Amigu va'a kuu kueyu.
Sara nikachi saa kua'a.Mee nakua'a sa'ma ñaña'a kuntanta'a tsi ntsitsa.Sara nikachi lasimi.Mee nakua'a ña ko'o na tsi ña katsi na.
Sara nikachi saa mi'ncha.Mee nakua'a sa'ma chaa kuntanta'a.Sara nikachi saa ncha'i.Mee nakua'a xini chaa kuntanta'a.
Sara nikachi lasu'un.Mee nakua'a ntsitsa chaa kuntanta'a.Sara nikachi lochi.Mee nakua'a cho'o na kuntanta'a.
Sara nikachi sata. Mee nakukuu tatalinu. Sara nikachi tikaka. Mee nakukuu nanalina.
Ika nikuacha ta lakuku ka sara nikuu ntanta'i.Sara vii xeen ntsio lakuku ka tsi ncho'o, saani nti'i so kue saa luu ka.