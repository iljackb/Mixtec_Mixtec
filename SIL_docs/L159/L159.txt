Iin kii nikana na ntinuni ntintsitsa ka iin viko tanta'a. Sara nikitsaa kue ntint.sitsa ka kuacha xeen kueyi, ra nikanta tu'un kueyiTatu nako'on viko ka ra tsini ñu'u ko ntakuaan ña ntaka'i yu'u ko tsi iin xiko tsi siki suku.Aan, tsini yu iin ña'a: meu ntakuaan ña ntaka'i yu'u ko ra meu ntakuaan iin xiko nantachi'o sa'ma ko cha mee nantakuaan uni siki nakunkaa suku ko.
Nikitsaa kii ña kunku'un kueyi viko ka ra ntsichi kueyi, ntasama kueyi sara ntaka'ia yu'i, ntachi'a xiko, ntachi kai siki suki. Sara ta ntsinu ra ntantuki iin ña kua'i ña ntakuain, nai kua'in.
Cha ntsaa kueyi ra nikitsai kai nuu kuai sara kua'in kueeni kueeni vari yu'i kana kavi.Utsa kuia sa'i sana ntatsinu kueyi.
Ta kuskuai inka tsa'i ra niya'a tsa'i nikana kavi mancha nuu tsinu tsa'a kuai ka. Ta tsa kantu'i nuu ñu'u ntsini so'i iin ntusu yu'u:Va'a ña kunumi ko vari kuu tutsi ko nakana kava.Sara nikachi kueyi saan:Inka chancha nakana tuku na kue, ku'un kue ra nakaka kue kueeni kueeni.