Iin kii iin chaa ntsa'an ra nuya'vi. Cha ntakuaan ra kumi lurru. Sara ntanchiko ra ve'e ra kuacha nchu'a ra.
Sara ntsoo so ra iin lurru cha tatsi ra uni lurru. Ta ntsaa ra sava ichi, cha nikitsaa ra ntaka'vi ra lurru ka. Cha kuu uni ntaa ti ntsinche'e ra. Sara nika'an ra ña kumani iin lurru ra, sara nikitsaa ra tsaku ra.
Ta ntatsaa ra ve'e ra, cha nikachi ra nuu ñasi'i ra:Ntakuaan yu kumi lurru, cha vichi ra vaa uni ti kuu vari skuina na iin ti.
Cha ntsakui ra vari ntsinia ña inkaa kumi lurru ka kuu, sara nikachia:¡Vaii! Mee ra nche'e u'un lurru vari iin ti yosu, cha uni ti tatsu cha meu kuu u'un ti.
Ntaa xeen ka'an kue nivi:Kuena chacha su'a nto'i, tono kaa kiti ka ña koo xini ti saan kai .