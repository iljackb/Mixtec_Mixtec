Ta kuni ka kitsaa ñayivi, kue sa'va kantsikui tono iin ntivi. Tiempu saan,amigu va'a ka sa'va ka kuu lochi.Iin kii, amigu lochi nikani sa'va ka ku'iniin viko tanta'a. Cha viko ka kunkukui nuusuku xeen ka viko.Va'a kunkoo, ¡na'a! Nako'on sa'va,kunkusii inuu nikachi lochi ka.Va'ani amigu, nako'on.Va'a ni, xchaan nakitsi kiki'in yo.Sara sa'va ka kue nitsita'an inia kaka ñamani. Cha tono nti'i so kue lochi nchiso kuinto'i ta kua'in, sa'va ka ntakoi kuni ka tuu, ranintoi ini nto'o amigu ña.Lochi ka niki'an nto'i ra kua'in ntantukisa'va ka. Cha nikachi na ve'e sa'va ka ña tsakua'in, tsa nchatui nuu viko. Sara ntutsi xeeninia ra ntavi.Ta ntsai viko ka, sara nikee sa'va ka ininto'o sara nikachia:Taku, amigu lochi.Amiku sa'va, ¿a nchanchee Inkàu yo'o?Saka nuu nikitsaa yu nchatu yo nikachisa'va ka. Nii ntuu so ntsika koyi ve'e nuu viko.Viko ka va'a xeen ntsio, ña ntsio ntsatsia,ntsio yaa.Ta kuaa ka uni xchaan, sa'va kanikachia tsi lochi ka: Amigu, kunu'u yu vari kuni xeen kusu yu.Va'a ni amigu sa'va. Sana ka'an toko.Sara sa'va ka ntanchiko tuki ini nto'o, rantsinchatui takua nakitsaa lochi ka snuu ña ña.Tsio saan, nikuu ntitsai vi'i, cha ma ntsini lochi kaña nintoo sa'va ka.Inkà tuku kii, lochi ka nikana tuki sa'va kaInkà tuku viko nuu viko. Tsio saan, sa'va kanikee tuki ini nto'o. Sara nikai nuu viko, chalochi ka ma ntsinia.Ntsika koyi nuu viko ntsain yaa. Ta tsakuu nini sa'va ka nikachia:Sana ka'an toko.Sara nintivi tuki ini nto'o lochi ka.Nikunuu lochi ka ntantuki nto'i takuanu'i vi'i. Cha ntsiko so nui vari ntsainnchu'i yaa. Cha nisana nui nto'i ntaki'anInkà nto'o ña iin yachi xiin nto'i."Vichi, ¿nchii kusa'a? ¿Nixi kunuu?",nika'an sa'va ta ntsinia ña nto'i. Sara nikii ininto'o sara skanta vi.Ntavi ta sa'va, nikana kavi mancha nuuviko ni'i xeen niyai nuu ñu'u. Tsa'a ña,kue sa'va yee vichi tiyaxi chi'i tsino.