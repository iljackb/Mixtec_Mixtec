Iin kii ra iin ña'a kua'a ta staa nchai.Iin staa ka nikana kuku ra ka'nu. Sarakuni na skunani na ña: staa nti'i.
Staa nti'i ka ra ma ntsa'i mii katsiña'a ka. Sara nikanti nuu tsio ra sketikua'in.
Sara ñaña'a ka ntatsia staa ka ranikani:—¡Staa nti'i, kunchatu, kuni yukatsi yo!Cha staa ka ra ntsakui sara sketikua'in.
Kua'in kayi ka sara ntakita'in tsiiin chaa kuika ta. Cha ñachaa ka ranchaa ka katsia staa sara nikachia:—¡Staa nti'i, kunchatu, kuni yukatsi yo!Cha staa ka ra ntsakui sara kua'in.
Ntsai iin ñuu luu sara niya'i yachinuu inkaa iin ña'a ña xiko taku saranikachi ñaña'a ka:—¡Staa nti'i, kunchatu, kuni yukatsi yo!Cha staa ka ra ntsaku tuki sarakua'in.
Ntsai yuku ka sara ntakita'in tsi iinntiva'u ña tsi'i soko. Ta ntsinia nuustaa ka sara nikañi:—¡Staa nti'i, kunchatu, kuni yukatsi yo!Cha staa ka ra ntsakui sara nchikasi'i.
Sara chain yutu ka inkaa staa kasara ntsinia kua'an iin ñasi'i luu tsi iintsikavichi uun. Ñasi'i luu ka ra tsi'inchu'i soko.
Sara staa nti'i ka nika'in saan: "Kuniyu ña ñasi'i luu yo'o nakatsia yu."Sketi nuu inkaa ñasi'i luu ka saranikanti niketi ini tsikavichi ka.