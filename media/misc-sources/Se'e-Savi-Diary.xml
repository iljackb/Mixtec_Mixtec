<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title/>
                <author>San Lorenzo Unified School District</author>
            </titleStmt>
            <editionStmt>
                <edition><date>2017-08-04</date></edition>
            </editionStmt>
            <publicationStmt>
                <p>unknown</p>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change><date>2017-08-30T11:37:58Z</date><name>San Lorenzo Unified School
                        District</name></change>
            </listChange>
        </revisionDesc>
    </teiHeader>
    <text>
        <body>
            <p>Se’e Savi Kii in</p>
            <p>Taku/tukuni </p>
            <p>Ni kitsi ñani yu Donny ka kua ka uni-sava tanki’an kue yu sara skaki tsa’an kue nu
                inka metro ña nani BART. Sara nuu kue, mee tsi Shanty cha ni kaa kue nu metro. Ni
                kitsi Shanty ka tsi mee ncha aueroperto S.F. Ta nikaa kue nu carru Donny ka, katcha
                ña va’a nchu’a yee nuu ku ku’un yu. Katcha ña ku listu yu. Na ntaka ntuun chi ku’un
                yu takua no ma squi’na kui ña (ene) naa.</p>
            <p>Nu ntsa kue nu inka BART ka ra nuu kue nu carru. Ra ncha’vi kue ra nikaa kue nuu
                treen ka. Sa’a kue in hora sa na ntsa kue Aeropuerto ka. Ta ntsa kue ra ta ntatuku
                kue Airbelin. Ta ntane’e kue ña sara ni ka’an yu tsi na’a ka, na kui’i tutu ña kaa
                nuu avión ka. </p>
            <p>Ta ni ne’e tutu ña ka nuu avión ka ra ntsa’an yu inkaa ye’e takua ku kunchee to’o ka
                mochila yu. Ta ni ya’a nuu inspección ka, ntava ntsitsa, ntava computadora yu, ntava
                bolsa, ntava nti’in so kue ña naa kua’an yu. Ta tsinu tsi nchi’i mochila yu ra ni
                tsa’i ni ya’a. Sara tsi ntu’u tsi nchatunuu avión ka na kitsai. Cha tzi’i yu soko ra
                tsa’an yu tankuan ña katsi. Sara ni kitsaa avión ka kua ka una, ra nikaa nui ra
                ntavii vatsia ncha Alemania. Ti kua in hora ña ntavia vastia ra ntsinu mana nuu. Ti
                ni kixi yu kua kumi utsa hora, cha avión ra ntavi kua utsi-in hora sana nikitsai
                Vienna. </p>
            <p>Se’e Savi Kii Uvi</p>
            <p>Taku/Takuni</p>
            <p>Ni kitsa yu Vienna kua ka una-sava kui. Ti ntava avión ka utsi hora sana nikitsai nuu
                ñuu nani Dusseldorf, Alemania. Ta ntsa yu ika ra nuu nuu avión ka ra ntsa’an yu
                inkaa área takua na ku ki’in avión ña ku ku’un chi Vienna chika. Tsika kua oko
                minutu ra ntsa yuu nuu inka área ka, ra ntsi chatu’u nuu kua uvi hora sava. Ncha
                yachi kua ka iñu-sava sana ni kitsa avión ka. Ta ni kaa nu avión ka cha tsinu mana
                nuu, tsa ña ni kwita yu ña ntsi ntu’un nuu avión ka. Ntava avión ka kua in hora tsi
                oko-u’un minute, cha tsai Viena ka kua tsa yachi ka una. </p>
            <p> Ta nuu nuu avión ka ra sketa ni kee ri ntsika yuu carru ña kitsi ntaki’an yu kusia’i
                yu ncha nuu hotel Regina. Ta ketaa ye’e aeropuerto ka, ra ntsi nchee nchi inka to’o
                ka. Ra ntsika ntatuku ña. Ra ta ntane’e to’o kea uni minitu, ri ntsakia sivi’i nuu
                tutu ña ntanai suku, takua ni ku ntsini yu ña chaa ka kui. Sara ni kee kue nuu
                aeropuerto ka ra ni kaa kue nuu carru ra skaki ntsa sia’i yuu cha nuu Hotel Regina
                ka. Ta ni ki tsa yu nuu hote Regina ra snuu kue ña naa sara ntsa’an yu ntsika yu
                yavi takua ku ntiv’i un cuartu ka. Sara nta sama sa’ma ra tsa’an yu tsitsa’an. Vichi
                vichi ni tsi tsa’an ri kuni ta yu kusu yu, ña ni kwita ntsitu’un nuu avión. Sara ni
                ntiv’i nuu cuartu yu ra ni kixi yuu kua una hora. </p>
            <p>Se’e Savi Kii Uni </p>
            <p>Taku/Takuni</p>
            <p>Ni kixi yu kua una hora. Ta ntatako cha kau’un sata ña ntsi itu’u nuu avión ka. Cha
                tsa saan kini to’o sata ra mani kuu kusu va’a nuu avión ka. Ntako kua ka iñu-sava
                cha mani kuu ka ntakusu yu. Ntako ra ntsichi, ntakacha yu’u, ntasa va’a ixi xini,
                nta chi kaa yu sa’ma. Ra nuu cafetería ka ntsits’an. Ntsatsi ña kuu ntivi chuun,
                kuñu kini. Ra ntsi’i chikui tsi lulu café. Ta tsinu ntsitsan ra ntsikanu yachi nuu
                inka hotel yu. Ta nsika nuu yacha ika ra tsini yu . ña inka in ve’e ka’na taa. In
                kui ve’e ñu’un cha kue nivi ka kiv’i na inia che’e na. Cha ña intu’u k ara tsini yu
                ña kitsi kue nivi tsi tina na. Tina kuachilu ka kui, su tina na’an kui.</p>
            <p>Cha mi chu’ni ra nchatu nuu na kitsa Jack yo’o, tsi ña si’ia, ri tsinia nchi kuun kue
                tsi’an kakanuu. Cha intu’u nuu in chai ta ni kitsai. Ta kunche nuu relog ra kui ka
                utsi ntaa so. Sara niki tsa kue tsika kue kaan kue. Tsika kue ra mi chu’ni ni kitsa
                kue nu inka in ve’e ña ka tana ve’e ñu’u, cha kachi Jack yo’o ña ve’e yo’o kui ve’e
                goviernu. Sara tsika kue ku ku’un kue ma’in ñuu Vienna yo’o. Tian tsa kue in nu xiko
                to’o ka café tsi paa. Ra ku kuntu’un kue yo’o ntakuan kue ña katsi kue. Sara tsinu,
                ra nta ki’in kue kuan kue. Tsika kue, tskue nche’e kue edificiu, cha saani ra ni
                ya’a uvi hora. Tsini you inka ve’en ñu’u tsi ve’e ñu’u, tsi ve’e ña tsiku palaciu,
                cha kuu iia palaciu vichi. Kua ntsu’a nivi tsika nuu. Yo’o inka in restaurante ku
                nkutu’u kue katsa’an. Nti uni ta’an kue ntakuan keu chuun ku katsi kue. Ta ntsinu ra
                ra ku nkaka kuue ntanchiko nuu inka Hotel. Kui kua ka kumi ra nti tsa kue yo’o. </p>
            <p>Se’e Savi Kii kumi</p>
            <p>Taku/Takuni</p>
            <p>Vichi kui tsini lonish. Na takani nchi saa’a. ña ntakoo kua ka utsa ra ntsichi. Cha
                nuu, ntsa’an yu tsitsan. Ta tsinu tsitsan ra ni ke’e ich ntsa’an yu nu ku ntakita’an
                tsi Jack ka, takua sachuun kue. Ta tsa yu nu ku takita’an kue cha nikitsa’a
                nchatunuu ña. Nchatu ika cha koi kitsa’a, koi tuu. Cha ni ka’an ña ncha kitsa’i. Ti
                ni ya’a kua oko minute ra nikitsa’a tsika ntatuku ña. Ntsika kua u’un (5) minute ra
                tane’e ña, nchatu nui inka tsio. Sara ntsa’a kue nu yee sachuin ka. Ta ntsa kue cha
                tsa ku nkuku kua (kwa) ka utsi (10). Sara sa chuun kue. Sa chuun kue kua ncha ka
                uvi, sara ntsa’an kue takuan kue ña katsi kue. Ta tsinu ntsi tsa’an kue cha sa chuun
                tuku kue. Sa chuun kue kue ncha ka iñu tsiini. </p>
            <p> Ta ni kee vatsi ntitsi nuu hotel ña yee yu, tsa ni kui kua ka iñu sava. Ni kitsa yuu
                iin un xiko to’o ka nchai, ra takuan in sandwhich tsatsi. Tsa ña ku’a tsika ta
                domingu ra ni kwita nchu’a cha tsinu tsitsa’an ra ni ntiv’i nuu hotel cha ntsi ntu’u
                nuu. Ntsi nchee Tele ra tsi’i chikui. Ra nikav’i lulu ra nchaa ña nuu computadora
                yuu. Ta kua ka utsi ra ni kixi yuu. </p>
            <p>Se’e Savi Kii u’un (5)</p>
            <p>Taku/Takuni</p>
            <p>Vichi kui tsini mastish. Na takani nchi saa’a vichi. ña ntakoo kua ka utsa ra
                ntsichi,ntakacha yu’u, ntakiin sa’ma. Cha nuu, ntsa’an yu tsitsan. Ta tsinu tsitsan
                ra ni ki’i ichi ntsa’an yu nu ku ntakita’an tsi Jack ka, takua sachuun kue. Yo’o ra
                ichi ko’on suu ichi kui ri yee carru a treen. Ni ka nuu treen ra tsa’an yu nu ku sa
                chuun. Ta tsa yu inka cha tsa chatunu Jack ka. Ra takita’an kue cha tsa’an kue un
                oficina ña, oficina nu ku saa chuun kue. Ta ntsa kue cha tsa ku nkuku kua (kwa) ka
                iin (9). Sara nikitsa kue sa chuun kue. Sa chuun kue kua ncha ka iin (1), sara
                ntsatsi kue ña takuan kue. Ña ta tsaan kue takita’an schana’a, cha tsa’a kue tienda
                takua’an kue sandwhic tsi chikui. Cha ñaka tsatsi kue ta kua ka iin (1). Ta tsinu
                ntsi tsa’an kue cha sa chuun tuku kue. Sa chuun kue, ra ncha kua ka u’un (5) sava
                sana tsike kue nuu chuun. </p>
            <p> Ta ni kee vatsi ntitsi nuu hotel ña yee yu, tsa ni kui kua ka iñu. Ta ni kitsa yuu
                nu nuu un treen ka, cha ntatuku chi un ku’un yu katsa’an. Tsika lulu tsa’an yu in un
                yav’i un xiko kui nchai, ra takuan iin ko’o ña camaron ntsitsan. Takuan iin sangría
                tsi’i. Ta tsinu tsitsa’an ra ni ntiv’i nuu hotel cha ntsi ntu’u nuu. Ntsi nchee Tele
                ra tsi’i kua uvi hora. Tsa ña sa’an Alemania kui r ama ni tsitu nini yu ña ka’in.
                Sara ta kua ka utsi iin (11) ra ni kixi yuu. </p>
            <p>Se’e Savi Kii iñu (6)</p>
            <p>Taku/Takuni</p>
            <p>Vichi kui tsini miercolish. Na takani nchi saa’a vichi. ña ntakoo kua ka utsa ra
                ntsichi,ntakacha yu’u, ntakiin sa’ma. Cha nuu, ntsa’an yu tsitsan. Ta tsinu tsitsan
                ra ni ki’i ichi ntsa’an yu nu ku ntakita’an tsi Jack ka, takua sachuun kue. Ichi
                yo’o ku ña kaa nuu treen. Ni ka nuu treen ra tsa’an yu nu ku sa chuun. Ta tsa yu
                inka cha tsa chatunu Jack ka. Ra takita’an kue cha tsa’an kue nu oficina ña. Kii
                yo’o ra ma ni takuan kue sandwhich a nchi nchai. Ta ntsa nkuku kua (kwa) ka iin (9)
                ra nikitsa kue sa chuun kue. Sa chuun kue kua ncha ka iin (1), sara tsaan kue iin
                restaurante tsi tsaan kue. Takuan in hamburguesa ra tsika yu chikui sara ntsaan. Ta
                ntachiko kue oficina ka sa chuun kue ra tsa ni kui ka uvi tsa’un (2:15). Sa chuun
                kue, ra ncha kua ka u’un (5) sava sana tsike kue nuu chuun. </p>
            <p> Cha vitchi ra ma ni kaa nuu treen ka ntitsi. Vichi ra niki’in ichi ra tsika tsaa
                vatsi ntitsi. Kua nchu’a tsika ra ni ya’a kuu inka ve’e ñu’un ña tsini yuu ta kii
                Suatu. Ni ya’a tuku nuu inka in tienda takuan in bolsa ña ku na’a nu’u yu. Sara ni
                kitsa tuku tsika, cha kuan ku nini. Cha taku’u yu soko. Tsika vatsi ri ni kuni yu
                takuan nchai nuu yav’i un tsitsa inka chan’cha, nu ntakuan camaron. Cha nikitsa
                yu/ntachi’ko ika kua ka utsa sava. Sara ntakuan nchai tsatsi. Tsa na iin chikui cha
                nchaka tsi’i. Ta tsinu tsitsa’an ra tsi kaa yu ika kua iin hora, tsito kue nivi nchi
                sai’i. Kua ka iin (9) ra ntachiko hotel ka, tsi ntu’un nuu lulu. Ntsi nchee Tele, ra
                ntaka’an chi tsi kaa nui. Sara ta kua ka utsi iin (11) ra ni kixi yuu. </p>
            <p>Se’e Savi Kii itsa (7)</p>
            <p>Taku/Takuni</p>
            <p>Vichi kui tsini juevish. Na takani nchi saa’a vichi. ña ntakoo kua ka utsa ra
                ntsichi,ntakacha yu’u, ntakiin sa’ma. Cha nuu, ntsa’an yu tsitsan. Ta tsinu tsitsan
                ra ni ki’i ichi ntsa’an yu nu ku ntakita’an tsi Jack ka, takua sachuun kue. Cha kii
                yo’o ra ni ntoo kue ña ncha ka utsi sana takita’an kue ri tsa’an ña ku ku’un yu iin
                un yav’i nani Nasmarck.Ni ka nuu treen ka kua ka iin (9) tsa’un (15), takua na ko
                tiempo yu ku kaka nuu nu yav’I ka. Ntsa’an yuu tian kue ni kuu kaka nuu ri koo
                tiempo, tsini ñu’u tsa yu un chuun kua ka utsi. Ntsi ka yu ika kua oko minute cha
                ntachiko, nu’u yuu nuu oficina ka. Cha ntakuan iin nchia nani salami, kuñu kini kui.
                Cha naa ña ntsa’a yu un chuun. Nta tsa yu nuu chuun ka kua ka utsi. Ta tsa yu inka
                cha tsa chatunu Jack ka. Kua ka utsi iin (11), nuu kue tsa’an kue takuan paa ña
                katsi tsi salami ka. Oh, takuan quesu, ña chi kaa yu nuu paa. </p>
            <p> Cha ñaka ntsati kua ka iin. Mani tsaan kue restaurante katsa’an kue. Ta tsinu tsi
                tsaan kue cha sa chuun kue ncha kua ka u’un. Sara ni kee kue kua nu’u kue. Ta ntsaa
                yu un inka treen ka cha takuan uvi sandwhich. Naa ña ni kaa nu treen ka. ñaka tsi
                tsaan ra tsi’i chikui..</p>
            <p>Ta tsinu tsi tsaan, ra ntsi nchee Tele, kua uvi hora. Cha nchaa nuu computadora yu.
                Sara ta kua ka utsi iin-sava, (11:30) ra ni kixi yuu. </p>
            <p>Se’e Savi Kii una (8)</p>
            <p>Taku/Takuni</p>
            <p>Tsa ni keta nii nduu ni sachuun kue. Na tsinu sachuun kue, ah ta kua iña ra ku nkuun
                kue katsaan kue. Mi chu’tni tsa kui ka uun-sava (5:30), kua oko ka minutu ra ku nkee
                kue nuu chuun yo’o. </p>
            <p>Tsa ka iñu kui ra nii kue nuu chuun yo’o ra ku kuun kue katsaan kue. Mi chu’tni tsika
                kue kuan kue, tsa kua tsaun-minutu tsika. Sa sho ka tsa kue nuu inka restaurante ka.
                Tsa ni ki tsa kue, cha nchatunuu kue Casandra na ki tsai yo’o ri ku katsaan nti’in
                kue. </p>
            <p>Tsa ni ya’a utsi minutu cha ni ki tsai. Cha ku nkutu’un kue, sara ni ki tsa cha ku
                nkuan nchai katsi kue. Mi chu’tni, tsika kue cerveza tsi chikui. Ku nkuun ra ku kiin
                ra ncha yo’o ra ku nkii tsa ra. Ntsa ra cerveza chi chikui cha vichi ra ku nkaka kue
                nchai. Me ra tsika you chuun ku nkatsi. Casandra tsika tuki chuun ku ntkasia. Jack
                ra tsiki kuñu kini ku nkatsia. </p>
            <p>Tsi’i kue cerveza yo’o cha nchatunuu kue na kitsa nchai. Mi chu’tni ra ntatuun kue
                tsa nchi tsi sa’a kue ta luu kue. Cha takani tuku kue nchi tsa’n kue scuela. Tsa ni
                keta utsi-minutu cha ni ki tsa cha yo’o tsi nchai vichi. Va’a nchu’a yee nchai yo’o.
                Ni ki tsa kue tsitsaan kue. Va’a nchu’ tsatsi chuun yo’o. kuñu kini ña tsatsi Jack
                yo ora va’a nchu’a tsatsia. </p>
            <p>Tsinu tsitsaan kue. Cha ntsika kue inka tuku cerveza. Tsi kue cerverza tsa tsika ni
                minutu kuan. Cha ku nkui ka iin (9) tsi kuaa. Mi chu’tni ra ku nkuun kue inka tienda
                nu xiko na café. Na kitsa cha to’o ka ra ku nchavi kue tsa nchai yo’o. Cha ni kitsa
                ra ntaka tu’un ra kue ah kuni ka kue cerveza. Cha nikachi kue ña tsa tsinu ra ku
                nkuun kue inka tsio. </p>
            <p>Cha nchavi kue ra ntakiin kue ra kuan kue. Tsiki kue, tsika kue, cha ntsa kue un inka
                ve’e nu xiko na café. Ntsa kue ra tsi ku tu’u kue. Me, ra in café ni kuni yu ko’o.
                Cha Jack tsi Casandra ra ntsiki café tsi paa ku nkatsi kue. Cha inka alcohol un café
                ña ku ko’o kue. Cha yo’o ni intu’u kue tan tu’un kue. Cha tsa ku kui kua ka
                utsi-sava. Ti kua ka utsi-in ra ku nu’u yu. Cha ku nu’u kue un yee ika. Me, ra ti
                kua utsi minutu ra ntatsa yu. Cha ku nchav’i kue ra ku nu’u kue. Ku nka inka nuu
                treen cha Jack ka tsi Casandra ka ra nkukai inka nuu treen. Nti’i ni kii yo’o cha
                schaan ku kui Suatu. </p>
            <p>Se’e Savi Kii iin (9)</p>
            <p>Taku/Takuni</p>
            <p>Cha vichi kui Suatu. Ta kii viernish yo’o tsinu kue ña katuun in tutu ña ncha nivi ko
                tsa keta kua u’un-cientu kia. Ña katuuin nuu ve’e ña nani Biblioteca Nacional de
                Vienna, Austria. Cha vichi ra ku nkuun kue ne a ku kunchee kue tutu yo’o.</p>
            <p>Kui kua ka iin-sava cha ku ntaki’in kue sa’ma cha ku nke hotel yo’o ri ku nkuun yu
                kuntasi’a ña nuu ve’e Jack ka. Na tsa yu ika ra ku stakoo sa’ma ra ku ntachiko kue
                ña kuun kue ntatuku kue tutu yo’o.</p>
            <p>Cha vichi tsa kui ka utsi-sava, cha tsa ntachiko kue nuu nani Karlsplatz, sara sana
                ku nkuun kue ntatuku kue biblioteca ka. Mi chu’tni, cha tsika kue kuan kue. Sara
                nikatchi Jack:</p>
            <p>-Na ko’on chi nta’a sachi, ri chi su’a inka biblioteca ka. </p>
            <p> Sara tsika kue, kua’an kue. Chi nta’a ku’a tsi chi nta’a sachi, in (there is) ve’e
                na’un, ve’e yata. Sara kachi, Casandra ka:</p>
            <p>-Yo’o yeeh nchai va’a, yeeh ña nani “Hot dog/perro caliente.” Ana kuni katsi in “hot
                dog’? </p>
            <p>-Cha ma katsi ña ri ntsatsi ña ta iku ñuun. Cha kue va’a tsatsia- Ni kachi yuu.</p>
            <p>Sara tsika kue, ntsa kue nuu xiko na café. Ra ntakuan kue café. Cha ntsa kue nuu inka
                biblioteca ka cha inka kue ye’e tsi kue café. Ri ma kuu ki’vi kue biblioteca tsi
                café. Cha kuacha kue ri inka kue ye’e ve’e biblioteca. Cha ku ki’vi kue kunchee tutu
                ña ku Codices Mixteco.</p>
            <p>Ntsinu ntsi’i kue café ra tsika kue ku nki’vi kue biblioteca ka. Ntsa kue cha chav’i
                kue takua na ku ki’vi kue. Ntsa’i ni ya’a kue ini biblioteca. Mi chut’ni ra tsika
                kue ntatuku kue tutu ka. Cha koi ntane’e kue. Cha kachi Casandra ka:</p>
            <p>-Na nko’o nuu inka ña’a ka ra ntaka tuun ko chi katu’u tutu yo’o.</p>
            <p>Cha ntaka tuun Casandra ka, ra kachi ña’a yo’o ña inka biblioteca ka ku nuu katu’u
                tutu-codices. Katui inka biblioteca ña inka kua in cuadra yachi yo’o. Inkai ch nta’a
                sachi, cha tsika kue, kuan kue nuu inka biblioteca ka. </p>
            <p>Mi chut’ni ra ni ki tsa kue, cha Jack ntaka tu’in tsa’a tutu, cha kachi to’o yo ña
                katu’i yo’o ntia ma ku kunche kue ña ri ntasi biblioteca yo’o. Cha ncha nti’i
                septiembre sana ku nkuni ve’e ra ncha saan saan ku kunchee kue tutu yo’o. </p>
            <p>In kii ndavi chau’a ku vich ri ma ni ku kunche tutu ña cha nivi ko tsa keta
                u’un-cientu kia. </p>
            <p>Sara nitoo ku nkaka nuu cha Jack tsi Casandra kua nui’i. Mi chut’ni, me, ku nku’un
                tienda sara ku nku’un yuu kunchee in “Palacio” ña nani Schobrunn.</p>
            <p>Suatu Parte 2</p>
            <p>Cha tsa kui ka in-sava ra ku nkuun yuu nu inka in ve’e, in palacio ña nani
                Schonbrunn. Tsika kuan yuu ka un treen ka. Cha ntsa yuu, cha ni kaa nu treen. Treen
                yo’o ra ku ntsai kua oko-minuto. </p>
            <p>Cha kui tsa yachi ka uvi cha tsini ñu’un kuun inka tienda ntakuan in kaa sa cargar
                yuu teléfono. Cha nuu nuu treen yo’o ra tsika kuan yuu tienda. Ntsa yuu ra kaan yuu
                tsi to’o yo’o takua na shna’i nchi inka kaa ña ntuku. Cha ntane’e kaa yo’o ra ku
                ncha’vi yuu tsai. </p>
            <p>Cha tsika tuku ku nka nuu treen yo’o takua nkuun nu inka Schobrunn Ka. Cha kua tsa’un
                ni minutu sai ra niki tsai. Cha vichi ntuku nchi tsio inkai. Cha kue tuu inkai cha
                kue kuni yuu ntakatuun nivi yo’o chi inkai. Tsika tuku ntachiko inka tsio ra ntane’e
                ña. </p>
            <p>Cha tsa yachi ka uni kui. Ra yee in(1) hora ni kaka nuu ri tsini ñu’u ña intaki
                nta’an tsi Jack ka tsi Casandra ka kumi. </p>
            <p>Tsa yuu nu inka ye’e ka ra niki’vi, cha kanu me so kuu ve’e yo’o. Cha ku’en ve’e yo’o
                inka. Tsika na kunchee sati, cha ta ni ki tsa yuu yo’o ra ka’un ka kuu tuku sati,
                inka “Jardin”, inka chikui, kaa tiutsa. Sani sketa takua na ku nchee nti’i ve’e
                yo’o.</p>
            <p>Tsa kui ka kumi, cha ku ntakitan tsi Jack ka tsi Casandra ka yachi ye’e ka. Sar ku
                nkuun kue katsaan kue.</p>
            <p>Se’e Savi Kii utsi (10)</p>
            <p>Taku/Takuni</p>
            <p>Cha vichi kui Domingu. Nuu inka Hotel nintoo vichi. Cha ku nku’un yuu kaka nuu ri in
                vichi ka kuu nkoo yo’o ra schan ra ku nu’un yuu. Tsa ka utsi kui, cha ku nkuun you
                ntuku ña katsi ri tsi’i you soko. </p>
            <p>Ni ki’in treen ra ku nkuun yuu ncha nuu Karlplatzs. Ika ku ya’vi nchai. Kuni yuu
                katsi paa tsi ko’o in café. </p>
            <p>Tsa kui ka utsi-tsau’un schana’a, cha yo’o inka yuu ntakuan paa tsi café. Ntakuan paa
                tsi café, cha tsatsi ña inka yuu yo’o. Na tsinu ra ku nkuun yuu ntakuan ña’a ku naa
                nu’u yuu.</p>
            <p>Mi chut’ni tsa kui kua ka in-sava tsini. Cha tsa ntsinu ntakuan kue ña’a ku nkunaa
                nu’u yuu. Ntakuan kua nchu’a “bolsa”. Cha mi chut’ni ra ntachi ka yuu nti’i kue ña
                ini mochila yuu. Cha nchatu nuu treen yo’o ri ku nkuun yuu nuu yee Jack ka ri ku
                nkuun kue kaka nuu kue yukuu. </p>
            <p>Cha kuan treen yo’o ra inka yuu nui kuan yuu. Cha yachi tsa ku nkui ka uvi-sava, ra
                kuu nuu, ku nkue nuu treen yo vichi. Cha tsika kuan yuu nuu yee Jack. Kue “calli”
                yo’o ra in(there is) ve’e na’nu, inka tiutsa na’nu, ntee chu’a saa. </p>
            <p>Ni ki tsa yuu ve’e Jack cha saa listu kue ku nkuun kue kaka yuku. Nta chi kaa kue
                ntsita kue, nta chi kaa kue chamarra kue, sara naa kue in “botella” chikuii. Nti uni
                kue ku kuun, Me, Jack tsi Casandra. Ra tsika kue kuan kue vichi.</p>
            <p>Tsika kue, tsika kue, cha ntsa kue nuu inka ye’e ra ni ki’vi kue ra tsika kue ku nkaa
                yuku yo’o. Nta kani Jack ña ntee nchu’a kini yuku yo’o. Cha ta ni ki’vi kue cha
                niketa ian, tsiki vatsia chi nu inka kue. In kini ka’un ta kui, in ña nti ncha’i kui
                cha tuu inka uvi nu’u yu’i. Ra ntava kua uni foto ti. <lb/></p>
            <p>Tsika kue kuan kue, in loma luluu kui, tsika kue ri ncha shini (top) loma ku kuun
                kue. Cha ni kaa kue inka ga luluu ra ntsini kue inka inka kini yuku, cha tsai icha
                inkai. Ntava ka yuu kua uvo foto kini ka, cha kue va’a tui ri tsika nchu’a inkai. </p>
            <p>Nu ntsinu ntava foto kini yuku ka ra tsika kue kuan kue. Tsika kue, cha niki tsa kue
                cha shini yuku yo’o vichi. Nta kani Jack tsi Casandra ña tsinia in koo luluu yo’o in
                chan’cha ta ni kitsia ntsiki yo’o. Cha nche’e kue nee a kuni nui yo’o vichi. Me ra
                ka’an ña ma keti ri yoko vichi. Ntsi kutu’un kue nuu yutu, tsi kue chikui ri yoko
                luluu. </p>
            <p>Nta kuin kue cha tsika kue kuan kue. Ntsa kue nu in “letrero,” ntakani ña yee sa’va,
                yee likwi (toad), yee chumi, yee taka, yee ntikuain, yee ntiva’u, tsi inka kue itsi
                ña tsini yuu nishi nani. Tsika kue nuu kue cha ni ya’a kue in nuu inka in yucha luu.
                Nu ichi tsika kue yo’o tsika kue nivi, kue nivi na tsika nuu nu yuku. </p>
            <p>Tsa kui ka kumi-sava cha tsa tsika kue ntachiko un inka ye’e ka, nu tsini kue kini
                yuku. Tsika kue ntachiko kue ku nu’u kue. Ta tskika kue kuan kue ra ntaka tu’un kue
                ña va’a nchu’a yee yuku yo’o. </p>
            <p>Tsika kue tsa nti tsaa kue ve’e. Mi chut’ni ku nku va’a nchai katsi kue, tsi kue soko
                ña ntsa’an kue tsika nuu. Na tsinu katsa’an kue ra ku nkuchi ri scha ra na’a ku
                ntako ri ku nu’u yuu. </p>
        </body>
    </text>
</TEI>
